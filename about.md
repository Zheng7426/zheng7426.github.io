---
title: About
permalink: /about/
---

余幼时生长于海滨江畔小郡，听杰伦歌，观姚麦球，追亮剑剧。曾好读书文，小说为甚。

中学时因家事辗转于亲戚、补习师长家留宿。

数月之后，及至北上，求学于京东郊。得见都城之广大，地下铁纵横交错，不禁瞠目结舌。彼时常顾首图，以书中有足乐。寄宿学校三年之久，尚欲就试于此，然身无京籍，时策不予赴考。

遂负笈在外，犹忆其五湖清而人烟稀，雪厚及膝之冬，红枫纷落之秋，白云悠悠七余载。虽他乡恬然安稳，仍觉非心之归属也。

近年来逢遭大疫，变故无常，而后惜别相识多年之团契，孤帆归来，今泊于沪。

申城域广如京，璀璨商圈、鳞鳞大厦难以胜数，酒绿灯红，房价骇人。

人皆言经济萧条之势堪忧，近日得知租金亦复涨，盖想此类焦虑，身处于此或未能免也。

余蜗居一隅，平日编程劳作。诚然，编程技术非求学时之专业，乃近年转行而就。

余学识有限，诚惶诚恐，于此行业之路担簦前行。以不知为歉，望今日之歉，成他日之泰。

今欲长期更此博客，积学于此，以待用也。若博文内容亦有助于诸君，幸甚至哉。
